[
  {
    "id": "pKJqpAlMD2NhdBZzFzlgW",
    "span": {
      "start": 0,
      "end": 303
    },
    "content": "༄༅། །ཤེས་རབ་བརྒྱ་པ་ཞེས་བྱ་བའི་རབ་ཏུ་བྱེད་པ། ༄༅༅། །རྒྱ་གར་སྐད་དུ། པྲཛྙཱ་ཤ་ཏི་ཀ་ནཱ་མ་པྲ་ཀ་ར་ཎ། བོད་སྐད་དུ། ཤེས་རབ་བརྒྱ་པ་ཞེས་བྱ་བའི་རབ་ཏུ་བྱེད་པ། འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །གང་ཞིག་ལེགས་པར་རྟོགས་པ་ཡིས། །མི་རྣམས་ཤེས་རབ་བརྒྱ་བསྐྱེད་པ།<sup class=\"footnote-marker\"></sup><i class=\"footnote\">༼སྣར་༽༼པེ་༽སྐྱེ་བ།</i> །དོན་གྱི་བསྟན་བཅོས་ལུགས་དག་གི །<sup class=\"footnote-marker\"></sup><i class=\"footnote\">༼སྣར་༽༼པེ་༽ནི། །</i>འབྱུང་གནས་ཆེན་པོར་རབ་ཏུ་བཤད། །"
  },
  {
    "id": "Vf8A94QX37zgXlbgtE0QL",
    "span": {
      "start": 303,
      "end": 420
    },
    "content": "མཁས་པས་དོན་གྱི་བསྟན་བཅོས་ལས། །དངོས་པོ་གང་དག་གཟིགས་གྱུར་པ། །དེ་དག་ཡི་གེ་མང་པོ་ཡིས། །འཇིགས་པའི་ཆེད་དུ་འདིར་བསྡུས་བྱས།<sup class=\"footnote-marker\"></sup><i class=\"footnote\">༼སྣར་༽༼པེ་༽བསྡུ་བྱ།</i> །"
  },
  {
    "id": "01TYtZOL7HzSJCWV9AGOL",
    "span": {
      "start": 420,
      "end": 478
    },
    "content": "ཡི་གེ་ཉུང་ལ་དོན་མང་བ། །གཏན་ཚིགས་སྣ་ཚོགས་རྣམས་ཀྱིས་བརྒྱན། །"
  },
  {
    "id": "wADBN69XA45cXsaSqo8E4",
    "span": {
      "start": 478,
      "end": 531
    },
    "content": "འདི་ནི་ཚིགས་སུ་བཅད་པ་བརྒྱ། །ཤེས་རབ་བརྒྱ་པ་ཞེས་བྱའོ། །"
  },
  {
    "id": "x54qOVl6LsYQ5rlqeaJ26",
    "span": {
      "start": 531,
      "end": 585
    },
    "content": "མཐོང་དང་མ་མཐོང་ཡོན་ཏན་འདི། །ཀུན་གྱི་རྩ་བ་ཤེས་རབ་ཡིན། །"
  },
  {
    "id": "PiZXGNEMjoqDSvVjFZ2fm",
    "span": {
      "start": 585,
      "end": 645
    },
    "content": "དེ་ལྟར་གཉིས་ཀ་བསྒྲུབ་པའི་ཕྱིར། །ཤེས་རབ་ཡོངས་སུ་གཟུང་བར་<sup class=\"footnote-marker\"></sup><i class=\"footnote\">༼སྣར་༽༼པེ་༽བཟུང་བར་</i>བྱ། །"
  },
  {
    "id": "tfI9Y8HGWpJRIwwDWdk4i",
    "span": {
      "start": 645,
      "end": 700
    },
    "content": "ཆོས་དོན་འདོད་དང་ཐར་པ་ཡི། །འབྱུང་གནས་ཆེན་པོ་རིག་པ་<sup class=\"footnote-marker\"></sup><i class=\"footnote\">༼སྣར་༽རིགས་པ་</i>ཡིན། །"
  },
  {
    "id": "rN0TtwldOzA6PeHDwCK9N",
    "span": {
      "start": 700,
      "end": 754
    },
    "content": "དེ་ལྟར་<sup class=\"footnote-marker\"></sup><i class=\"footnote\">༼ཅོ་༽༼སྡེ་༽དེ་ལྟས་</i>དང་པོར་<sup class=\"footnote-marker\"></sup><i class=\"footnote\">༼སྣར་༽༼པེ་༽པོ་</i>གུས་པ་ཡིས། །ཤེས་རབ་ཡུམ་ཆེན་གཟུང་བར་<sup class=\"footnote-marker\"></sup><i class=\"footnote\">༼སྣར་༽༼པེ་༽བཟུང་བར་</i>བྱ། །"
  },
  {
    "id": "zeYgLx92QfIK2pW9OCrhS",
    "span": {
      "start": 754,
      "end": 813
    },
    "content": "ཤེས་རབ་ལྡན་པ་གཅིག་རྐྱ་<sup class=\"footnote-marker\"></sup><i class=\"footnote\">༼སྣར་༽༼པེ་༽ཅིག་ཀྱང་</i>ཡང་། །གཞན་གྱིས་<sup class=\"footnote-marker\"></sup><i class=\"footnote\">༼སྣར་༽༼པེ་༽གཞན་གྱི་</i>འདི་ལ་གནོད་མི་འགྱུར། །"
  },
  {
    "id": "5mHFa6oWybZjurMn0lV2e",
    "span": {
      "start": 813,
      "end": 900
    },
    "content": "དོར་ཐབས་ལྡན་པའི་ལུས་ཆུང་ཡང་། །མཚན་<sup class=\"footnote-marker\"></sup><i class=\"footnote\">༼སྣར་༽༼པེ་༽ཚན་</i>དང་ལྡན་པས་ཡོ་<sup class=\"footnote-marker\"></sup><i class=\"footnote\">༼སྣར་༽༼པེ་༽ཡོང་</i>མི་བརྙས། །ཤེས་རབ་ཀྱིས་ནི་ལུས་བསྲུངས་ལ།<sup class=\"footnote-marker\"></sup><i class=\"footnote\">༼སྣར་༽ནབ༼པེ་༽ན།</i> །"
  },
  {
    "id": "sRu64nvl6EziCx2G3yHOX",
    "span": {
      "start": 900,
      "end": 930
    },
    "content": "དགྲ་ཡི་ཚོགས་ཀྱིས་<sup class=\"footnote-marker\"></sup><i class=\"footnote\">༼སྣར་༽ཚོགས་ཀྱི་</i>ཅི་བྱར་ཡོད། །"
  },
  {
    "id": "yFnQtkuf3uPMF3ub4raOz",
    "span": {
      "start": 930,
      "end": 954
    },
    "content": "ལག་ན་གདུགས་དང་བཅས་པ་<sup class=\"footnote-marker\"></sup><i class=\"footnote\">༼སྣར་༽༼པེ་༽ཆས་པ་</i>ལ། །"
  },
  {
    "id": "DQWIkdLrGVz6h2nDL8zUo",
    "span": {
      "start": 954,
      "end": 984
    },
    "content": "ཆར་གྱི་རྒྱུན་གྱིས་རྫི་བ་མེད། །"
  },
  {
    "id": "IJPjfIe3bK4QdZYiJz2fu",
    "span": {
      "start": 984,
      "end": 1037
    },
    "content": "ཤེས་རབ་རྩལ་དང་བྲལ་བ་<sup class=\"footnote-marker\"></sup><i class=\"footnote\">༼སྣར་༽༼པེ་༽ན་</i>ནི། །གཞན་གྱི་བྲན་བྱེད་ཁོ་ནར་ཟད། །"
  },
  {
    "id": "TMHaQOUiXeMbBmrCWUeAt",
    "span": {
      "start": 1037,
      "end": 1149
    },
    "content": "གླང་ཆེན་རི་བརྩེགས་ལྟ་བུ་ཡི།<sup class=\"footnote-marker\"></sup><i class=\"footnote\">༼སྣར་༽༼པེ་༽ལྟ་བུ་ཡིས།</i> །ལུས་དང་ལྡན་པ་སྣང་བ་བཞིན། །ཤེས་རབ་མིག་ཕྱེ་རྣམས་ལ་ནི། །རྒུད་པ་རྣམ་པར་འཇིག་<sup class=\"footnote-marker\"></sup><i class=\"footnote\">༼སྣར་༽འཇིགས་</i>འགྱུར་ཏེ། །"
  },
  {
    "id": "y3rUepXHZVYbZyT6Z1TAK",
    "span": {
      "start": 1149,
      "end": 1283
    },
    "content": "ལག་ན་མར་མེ་ཐོགས་པ་ཡི། །མདུན་ན་མུན་པ་མེད་པ་བཞིན། །ཤེས་རབ་མེད་པའི་ཕུན་སུམ་ཚོགས། །གནམ་བབས་<sup class=\"footnote-marker\"></sup><i class=\"footnote\">༼སྣར་༽༼པེ་༽འབབ་</i>བཞིན་དུ་བྱུང་བ་ཡང་། །སྐད་ཅིག་ཁོ་ནས་དེ་དག་མེད། །"
  },
  {
    "id": "qwaEaUkEalasqgZhuTAIH",
    "span": {
      "start": 1283,
      "end": 1339
    },
    "content": "མ་རུངས་པ་རྣམས་བཤེས་པ་བཞིན། །ལེགས་པར་བརྟགས་ཏེ་བྱེད་པ་ལ། །"
  },
  {
    "id": "QbBb39sk9UwVARO0LEAK2",
    "span": {
      "start": 1339,
      "end": 1364
    },
    "content": "མ་རུངས་པ་དག་མི་སྣང་སྟེ། །"
  },
  {
    "id": "WjMGSOS8Mi0oWE1t6ZxHS",
    "span": {
      "start": 1364,
      "end": 1417
    },
    "content": "འཕྲོད་པ་<sup class=\"footnote-marker\"></sup><i class=\"footnote\">༼སྣར་༽༼པེ་༽འཕྲོད་པར་</i>ཟ་བའི་ལུས་ལ་ནི། །ནད་ཀྱི་བར་ཆད་མི་འབྱུང་ངོ་། །"
  },
  {
    "id": "DgANdMBRCjgFQBBrPAslY",
    "span": {
      "start": 1417,
      "end": 1526
    },
    "content": "གང་ལ་རང་དོན་འཕེལ་འགྱུར་བའི། །ཤེས་ཉེན་<sup class=\"footnote-marker\"></sup><i class=\"footnote\">༼སྣར་༽༼པེ་༽བཤེས་གཉེན་</i>ཡོད་པ་དེ་མཁས་པ། །ཆུ་ཡིས་གང་བའི་མཚོ་ལ་ནི། །མཁའ་ལ་རྒྱུ་བ་རྣམས་ཀྱང་བརྟེན།<sup class=\"footnote-marker\"></sup><i class=\"footnote\">༼སྣར་༽༼པེ་༽བསྟེན།</i> །"
  },
  {
    "id": "uJ23K15i9VjJK1ufxrYH0",
    "span": {
      "start": 1526,
      "end": 1631
    },
    "content": "གང་ཞིག་ཉེན་དང་འབྲེལ་པ་<sup class=\"footnote-marker\"></sup><i class=\"footnote\">༼པེ་༽འབྲལ་བ་</i>ཡི། །ནོར་དེ་ཡང་ནི་ཅི་རུ་<sup class=\"footnote-marker\"></sup><i class=\"footnote\">༼སྣར་༽༼པེ་༽ཅི་ཞིག་</i>རུང་། །སྦྲུལ་གྱི་མགོ་ལ་འདུག་པ་ཡི། །ནོར་བུ་ལ་ནི་སུ་ཞིག་རེག །"
  },
  {
    "id": "jLLnbsZhNoNifb8yjg1OU",
    "span": {
      "start": 1631,
      "end": 1690
    },
    "content": "རང་དོན་བསྒྲུབ་པར་བྱ་བ་རྣམས། །བག་མེད་ལས་ཀྱིས་བསྒྲུབ་མི་བྱ། །"
  },
  {
    "id": "MVcfuJKL3cK2D17OjH7uw",
    "span": {
      "start": 1690,
      "end": 1750
    },
    "content": "སྦྲུལ་སོ་ཤིན་ཏུ་གདུག་པ་ཡིས། །དོན་མ་བསྒྲུབས་པར་ཕུང་བར་<sup class=\"footnote-marker\"></sup><i class=\"footnote\">༼སྣར་༽༼པེ་༽འཕུང་བ་</i>སྣང་། །"
  },
  {
    "id": "d0LwNFxvNAD9tYjhIsfip",
    "span": {
      "start": 1750,
      "end": 1810
    },
    "content": "རང་དོན་བསྒྲུབ་པར་བྱ་བ་རྣམས། །བག་དང་བཅས་པའི་<sup class=\"footnote-marker\"></sup><i class=\"footnote\">༼སྣར་༽༼པེ་༽ཆས་པའི་</i>ལས་ཀྱིས་<sup class=\"footnote-marker\"></sup><i class=\"footnote\">༼སྣར་༽༼པེ་༽ལས་ཀྱི་</i>བསྒྲུབ། །"
  },
  {
    "id": "Kgz7d1jCF1Pwel6s4J6y5",
    "span": {
      "start": 1810,
      "end": 1868
    },
    "content": "སྲིན་བུ་པད་པ་<sup class=\"footnote-marker\"></sup><i class=\"footnote\">༼སྣར་༽༼པེ་༽སྲིན་བུ་པདྨ་</i>ཟོན་ཅན་ལུས། །ཁྲག་འཐུངས་བཞིན་དུ་མི་མཐོང་ངོ་། །"
  },
  {
    "id": "ajfpL7MxoBwxt0Q1ZOY3x",
    "span": {
      "start": 1868,
      "end": 1925
    },
    "content": "རང་གི་གཏིང་<sup class=\"footnote-marker\"></sup><i class=\"footnote\">༼སྣར་༽༼པེ་༽རྟིང་</i>འཛུགས་འདོད་པ་ཡིས། །གཞན་གྱི་ཕན་ལ་བརྩོན་པར་བྱ། །"
  },
  {
    "id": "rTFgoQg4oFUGwfai4OvUv",
    "span": {
      "start": 1925,
      "end": 1985
    },
    "content": "གཏིང་<sup class=\"footnote-marker\"></sup><i class=\"footnote\">༼སྣར་༽༼པེ་༽རྟིང་</i>འཛུགས་སྦྱོར་བ་མ་བྱས་པའི། །སྒྲུབ་པ་<sup class=\"footnote-marker\"></sup><i class=\"footnote\">༼སྣར་༽༼པེ་༽བསྒྲུབ་པ་</i>པོ་ཡིས་ཅི་མི་འགྲུབ། །"
  },
  {
    "id": "GCB2GqIIGBoSJAHe4mT8w",
    "span": {
      "start": 1985,
      "end": 2046
    },
    "content": "གཞན་གྱི་<sup class=\"footnote-marker\"></sup><i class=\"footnote\">༼པེ་༽གཞན་གྱིས་</i>ཕྱོགས་གཞོམ་འདོད་པས་ཀྱང་། །བདག་ཉིད་ཡོན་ཏན་ལྡན་པར་བྱ། །"
  },
  {
    "id": "CkFOSvHyAfMyaz1mpTe4r",
    "span": {
      "start": 2046,
      "end": 2104
    },
    "content": "གཞུ་ནི་རྒྱུད་དང་མི་ལྡན་པའི། །མདས་<sup class=\"footnote-marker\"></sup><i class=\"footnote\">༼སྣར་༽༼པེ་༽མདའ་</i>ལྟ་གང་དུ་ཕྱིན་པར་འགྱུར། །"
  },
  {
    "id": "MgOxnrTXaAngZgEYOiYq1",
    "span": {
      "start": 2104,
      "end": 2219
    },
    "content": "དབྲི་མཁྱུད་<sup class=\"footnote-marker\"></sup><i class=\"footnote\">༼སྣར་༽༼པེ་༽འཁྱུད་</i>མེད་པར་སྨྲ་བ་དང་། །ཇི་སྐད་སྨྲས་བཞིན་སྒྲུབ་པ་<sup class=\"footnote-marker\"></sup><i class=\"footnote\">༼སྣར་༽༼པེ་༽བསྒྲུབ་པ་</i>དང་། །ཆས་བཞི་ཉམས་དང་སྦྱོར་བ་<sup class=\"footnote-marker\"></sup><i class=\"footnote\">༼སྣར་༽༼པེ་༽སྦྱར་བ་</i>ཡི།<sup class=\"footnote-marker\"></sup><i class=\"footnote\">༼པེ་༽ཡིས།</i> །མི་ཕོ་རྣམས་ནི་བདེ་བར་འཚོ། །"
  },
  {
    "id": "uqXCzetbBwvDxhTpVv9gL",
    "span": {
      "start": 2219,
      "end": 2246
    },
    "content": "ཡ་རབས་རྣམས་ཀྱི་སྤྱོད་པ་ལ། །"
  },
  {
    "id": "6lkF52CWZ1q4htKbCamSw",
    "span": {
      "start": 2246,
      "end": 2276
    },
    "content": "སྐྱེ་བོ་ངན་པས་གནོད་མི་འགྱུར། །"
  },
  {
    "id": "EVM4wmzSoaLx5LyDDHKZe",
    "span": {
      "start": 2276,
      "end": 2338
    },
    "content": "རིན་ཆེན་སྒྲོན་མེ་འབར་བའི་ཚེ།<sup class=\"footnote-marker\"></sup><i class=\"footnote\">༼སྣར་༽༼པེ་༽རྩེ།</i> །འཐོར་རླུང་<sup class=\"footnote-marker\"></sup><i class=\"footnote\">༼སྣར་༽༼པེ་༽ཐོར་འཐུང་</i>ཚོགས་ཀྱིས་<sup class=\"footnote-marker\"></sup><i class=\"footnote\">༼སྣར་༽༼པེ་༽ཀྱི་</i>མི་སོད་<sup class=\"footnote-marker\"></sup><i class=\"footnote\">༼སྣར་༽༼པེ་༽གསོད་</i>དོ། །"
  },
  {
    "id": "DfEfKWmo9KSVYBtcnbyDY",
    "span": {
      "start": 2338,
      "end": 2398
    },
    "content": "གྱ་ནོམ་སྐྱེས་བུའང་<sup class=\"footnote-marker\"></sup><i class=\"footnote\">༼སྣར་༽༼པེ་༽སྐྱེས་བུ་</i>ཇི་ཞིག་ལྟར། །ངན་པའི་གནས་སུ་ཕྱིན་འགྱུར་ན། །"
  },
  {
    "id": "ZmgTFK20LhxhN5lB2J0Nm",
    "span": {
      "start": 2398,
      "end": 2461
    },
    "content": "དུར་ཁྲོད་ཀྱི་ནི་མེ་བཞིན་དུ། །གྲོགས་ངན་བསྟན་<sup class=\"footnote-marker\"></sup><i class=\"footnote\">༼སྣར་༽༼པེ་༽བསྟེན་</i>ལས་འཇིགས་པ་འབྱུང་། །"
  },
  {
    "id": "ogEtzgjYhWOXlnWfwD4A4",
    "span": {
      "start": 2461,
      "end": 2486
    },
    "content": "གཡོན་ཅན་<sup class=\"footnote-marker\"></sup><i class=\"footnote\">༼སྣར་༽༼པེ་༽གཡོ་ཅན་</i>ངག་འཇམ་སྨྲ་བ་ལ། །"
  },
  {
    "id": "WhwWrg9NzLksmsAV7giHG",
    "span": {
      "start": 2486,
      "end": 2539
    },
    "content": "མཁས་པས་ནན་ཏན་མ་བརྟགས་པར། །ཡིད་བརྟན་བྱ་བར་རུང་མ་ཡིན། །"
  },
  {
    "id": "Fgu6w2vlrMRHK3bv3rmcH",
    "span": {
      "start": 2539,
      "end": 2681
    },
    "content": "རྨ་བྱ་ཡིད་འོང་སྒྲ་སྒྲོགས་པར།<sup class=\"footnote-marker\"></sup><i class=\"footnote\">༼སྣར་༽༼པེ་༽སྒྲ་སྒྲོག་པ།</i> །ཟས་སུ་དུག་ཆེན་ཟ་བ་བཞིན། །ཤེས་རབ་ཅན་གང་དགྲ་ལ་ཡང་། །མཛའ་བཤེས་ལྟ་བུར་སྒྲུབ་བྱེད་པ། །རྒྱ་མཚོ་བཞིན་དུ་མི་འཁྲུགས་ཏེ། །"
  },
  {
    "id": "siKlGR2HcrSDPTENOXYEk",
    "span": {
      "start": 2681,
      "end": 2709
    },
    "content": "སྐྱེ་བོ་ངན་པས་དྲོད་མི་ཟིན། །"
  },
  {
    "id": "UWLOtSGKZDUpEr6rQUbiI",
    "span": {
      "start": 2709,
      "end": 2932
    },
    "content": "ཕྱིར་རྗེས་<sup class=\"footnote-marker\"></sup><i class=\"footnote\">༼སྣར་༽༼པེ་༽ཕྱི་རྗེས་</i>སུ་ནི་ལྟ་བ་<sup class=\"footnote-marker\"></sup><i class=\"footnote\">༼སྣར་༽བལྟ་བ་</i>དང་། །བག་ཡོད་ཁོང་ཁྲོ་མེད་པ་དང་། །བརྩོན་འགྲུས་བརྟན་ཞིང་<sup class=\"footnote-marker\"></sup><i class=\"footnote\">༼སྣར་༽༼པེ་༽བརྟན་པའི་</i>མི་གཡེལ་བའི། །མི་ལ་དཔལ་མགོན་ཉེ་བར་གནས། །གང་ཞིག་ལན་ལ་མི་རེ་བར། །སྦྱིན་པ་གཏོང་ལ་སེམས་སྤྲོ་བ། །དེ་ནི་སྙན་དངགས་<sup class=\"footnote-marker\"></sup><i class=\"footnote\">༼སྣར་༽༼པེ་༽སྙན་ངག་</i>མཁས་པ་བཞིན། །མི་ཡུལ་<sup class=\"footnote-marker\"></sup><i class=\"footnote\">༼སྣར་༽༼པེ་༽གཡུལ་</i>འདི་ན་<sup class=\"footnote-marker\"></sup><i class=\"footnote\">༼སྣར་༽༼པེ་༽ནི་</i>གྲགས་པས་མཛེས། །"
  },
  {
    "id": "iUJiM7w0BJAiqxryGAr7G",
    "span": {
      "start": 2932,
      "end": 3159
    },
    "content": "གང་ཞིག་དབང་པོ་བྲན་ལྟ་བུར།<sup class=\"footnote-marker\"></sup><i class=\"footnote\">༼སྣར་༽༼པེ་༽ལྟ་བུ།</i> །བཀའ་བཞིན་རྗེས་སུ་མཐུན་བྱེད་པ། །རྒྱ་མཚོ་ཆེ་ལ་རིན་ཆེན་བཞིན། །དེ་ལ་འདོད་དགུ་ཕུན་སུམ་ཚོགས། །བྱ་བ་མ་ཡིན་མི་བྱེད་ཅིང་། །བཤམས་པ་མཁོས་སུ་<sup class=\"footnote-marker\"></sup><i class=\"footnote\">༼སྣར་༽༼པེ་༽འཁོས་ལ་</i>ཕེབས་པ་དང་། །ཡུལ་ལ་འདོད་པ་ཐག་བསྲིངས་པའི། །སྐྱེས་བུ་མཁས་པ་སུས་མི་བཀུར། །"
  },
  {
    "id": "hUyREQDuxmQv8ArxscnuX",
    "span": {
      "start": 3159,
      "end": 3224
    },
    "content": "མཐུ་རྩལ་ལྡན་པའི་ཁེངས་སེམས་ཀྱིས། །ལུགས་ཀྱི་གདམས་ངག་ཡོངས་མི་སྤང་། །"
  },
  {
    "id": "pOTak3vURaRt8mPwuKbBB",
    "span": {
      "start": 3224,
      "end": 3287
    },
    "content": "རུ་ཤིང་བཟང་པོའི་གཞུ་མཆོག་ཀྱང་། །རྒྱུད་མེད་གཡུལ་<sup class=\"footnote-marker\"></sup><i class=\"footnote\">༼སྣར་༽༼པེ་༽གཞུང་</i>ངོར་ཅི་ཞིག་བྱ། །"
  },
  {
    "id": "u9FYT79xKP06I5T8TrFIR",
    "span": {
      "start": 3287,
      "end": 3345
    },
    "content": "གཡོན་ཅན་རྣམས་ཀྱི་གྲོན་ཅན་ཚིག །མཛངས་པས་ལེགས་པར་མ་བརྟགས་ན། །"
  },
  {
    "id": "FRC2lHzyRCRJqvDeH89RQ",
    "span": {
      "start": 3345,
      "end": 3409
    },
    "content": "ཁོང་གླུའི་དོན་རྣམས་མ་དཔྱད་པའི། །རི་དྭགས་གཞན་གྱིས་བརླག་པར་སྣང་། །"
  },
  {
    "id": "AE2FDI3RDKFEZqZA5vEwl",
    "span": {
      "start": 3409,
      "end": 3462
    },
    "content": "མཁས་པ་<sup class=\"footnote-marker\"></sup><i class=\"footnote\">༼སྣར་༽༼པེ་༽མཁས་པས་</i>རྟག་ཏུ་དགྲ་ལ་ཡང་། །མཉེན་དེས་ཅན་དུ་བྱ་དགོས་ཏེ། །"
  },
  {
    "id": "3PeARE2S9VUin4C7LU6cK",
    "span": {
      "start": 3462,
      "end": 3493
    },
    "content": "འཁྲི་<sup class=\"footnote-marker\"></sup><i class=\"footnote\">༼སྣར་༽༼པེ་༽མཁྲི་</i>ཤིང་མཉེན་པོས་ལྗོན་ཤིང་ལ། །"
  },
  {
    "id": "vte7avHKvS05MXt7hcX3r",
    "span": {
      "start": 3493,
      "end": 3620
    },
    "content": "འཁྲིས་<sup class=\"footnote-marker\"></sup><i class=\"footnote\">༼སྣར་༽༼པེ་༽མཁྲིས་</i>ནས་རྩེ་མོར་ཕྱིན་ཏེ་གནས། །ཁོང་རྒྱུད་དོགས་པ་<sup class=\"footnote-marker\"></sup><i class=\"footnote\">༼སྣར་༽དོག་པ་</i>ཙམ་གྱིས་འདིར། །དགོས་དགུ་འགྲུབ་པར་མི་འགྱུར་བས། །ཡིད་ཀྱིས་ལེགས་པར་རྣམ་བརྟགས་ཏེ། །"
  },
  {
    "id": "5qTL93HojbFZ2anUY1c4b",
    "span": {
      "start": 3620,
      "end": 3647
    },
    "content": "ངག་གིས་ཀུན་དང་མཐུན་པར་བྱ། །"
  },
  {
    "id": "YFg0ykADBCduA9eKbQjQE",
    "span": {
      "start": 3647,
      "end": 3676
    },
    "content": "ངག་གིས་<sup class=\"footnote-marker\"></sup><i class=\"footnote\">༼སྣར་༽༼པེ་༽ངག་གིས་</i>བཞམས་ཏེ་སྨྲ་བྱ་ཞིང་། །"
  },
  {
    "id": "P7e4cuFddy6eBlaPzJHx9",
    "span": {
      "start": 3676,
      "end": 3709
    },
    "content": "རེས་འགའ་བྱི་ལའི་སྤྱོད་པའང་<sup class=\"footnote-marker\"></sup><i class=\"footnote\">༼སྣར་༽༼པེ་༽སྤྱོད་པ་</i>སྤྱད། །"
  },
  {
    "id": "BshmuvYioiWwC6CMceUWL",
    "span": {
      "start": 3709,
      "end": 3736
    },
    "content": "ཐབས་དང་ལྡན་པའི་སྤྱོད་པ་ལ། །"
  },
  {
    "id": "ub6Xr4PABj62kkGArsfdg",
    "span": {
      "start": 3736,
      "end": 3763
    },
    "content": "མཁས་པ་སུ་ཡང་སྨོད་མི་བྱེད། །"
  },
  {
    "id": "aar6c2Q6P6b1E3IXxdq2A",
    "span": {
      "start": 3763,
      "end": 3793
    },
    "content": "རྔོན་པ་པུས་མོ་གཉིས་བཙུགས་ཏེ། །"
  },
  {
    "id": "xrz04evrXl2SPstemz3gD",
    "span": {
      "start": 3793,
      "end": 3935
    },
    "content": "ཡན་ལག་རྣམས་ཀྱི་གུམ་<sup class=\"footnote-marker\"></sup><i class=\"footnote\">༼སྣར་༽ནི་རྐུམ་༼པེ་༽ནི་བརྐུམ་</i>ཕག་ཏུ། །བྱས་ཏེ་ཁོང་གླུ་སྙན་ལེན་པས། །རི་དྭགས་སོང་པར་<sup class=\"footnote-marker\"></sup><i class=\"footnote\">༼ཅོ་༽༼སྡེ་༽སོད་༼སྣར་༽༼པེ་༽གསོད་པར་</i>མི་འགྱུར་རམ། །རྒྱལ་པོའི་བཞེད་པ་མི་སྦྱོར་བ། །མཁས་པས་རྟག་ཏུ་འབད་དེ་སྤང་། །"
  },
  {
    "id": "odyTCCCzh8zOGi5RrF1Pv",
    "span": {
      "start": 3935,
      "end": 3988
    },
    "content": "ས་བདག་འཁོར་བཅས་ཐག་རིང་ཞེས། །ཁྱད་དུ་གསད་པ་<sup class=\"footnote-marker\"></sup><i class=\"footnote\">༼ཅོ་༽གསད་གསོད་པ་༼སྣར་༽གསད་གསད་པར་༼པེ་༽གསད་སད་པར་</i>རུང་མ་ཡིན། །"
  },
  {
    "id": "x6ivJ3dJCcE9Og6t3WhSD",
    "span": {
      "start": 3988,
      "end": 4191
    },
    "content": "ལུགས་ལ་མཁས་པའི་བློན་པོ་ཡིས། །སྐྱེ་བོ་མ་ལུས་སྐྱོང་བྱེད་པའི། །རྒྱལ་པོ་གཅིག་པུ་ཁོ་ནས་ཀྱང་། །ས་རྣམས་མ་ལུས་ཆོམ་དུ་ཕེབས། །གང་ན་རྒྱལ་པོ་འབངས་རྣམས་ཀྱིས། །ལེགས་ཉེས་སེམས་པར་བྱེད་པ་ཡི། །ཡུལ་དེ་<sup class=\"footnote-marker\"></sup><i class=\"footnote\">༼སྣར་༽༼པེ་༽དེར་</i>རྒྱལ་པོ་ཡོད་ཅེས་བྱ། །"
  },
  {
    "id": "Ubp1BlGYXd1fajKoiiEOq",
    "span": {
      "start": 4191,
      "end": 4219
    },
    "content": "དེ་ལྟར་དེ་དག་གཙོར་བརྟག་གོ།<sup class=\"footnote-marker\"></sup><i class=\"footnote\">༼སྣར་༽དེ་དག་བརྩོན་བརྟག༼པེ་༽དེ་དག་བརྩོན་བརྟག་གོ།</i> །"
  },
  {
    "id": "FEpESQsyu8RDV1KZVRpN6",
    "span": {
      "start": 4219,
      "end": 4304
    },
    "content": "གད་<sup class=\"footnote-marker\"></sup><i class=\"footnote\">༼ཅོ་༽༼སྡེ་༽༼སྣར་༽༼པེ་༽གང་</i>ན་རྒྱལ་པོ་འབངས་རྣམས་ཀྱིས། །ལེགས་ཉེས་སེམས་པར་མི་བྱེད་པ། །རྒྱལ་པོ་དེ་དག་གཙུག་ལག་ལ། །"
  },
  {
    "id": "YQxg3sNGUusr0Xdez91VA",
    "span": {
      "start": 4304,
      "end": 4334
    },
    "content": "མཁས་པ་རྣམས་ཀྱིས་བརྟེན་<sup class=\"footnote-marker\"></sup><i class=\"footnote\">༼སྣར་༽༼པེ་༽བསྟེན་</i>མི་བྱ། །"
  },
  {
    "id": "p6JwTf73E3iLUbxesn2Wv",
    "span": {
      "start": 4334,
      "end": 4392
    },
    "content": "ཡོན་ཏན་ལྡན་པ་ཆུང་ཡང་ནི། །འཇིག་རྟེན་ཐབས་ཆེན་ཐོབ་པར་འགྱུར། །"
  },
  {
    "id": "1Sdhsj6AiEUQ1NQwFrzlP",
    "span": {
      "start": 4392,
      "end": 4443
    },
    "content": "ཟླ་བ་ཤས་ཙམ་ལུས་པ་ཡང་། །དྲག་པོ་ཡིས་<sup class=\"footnote-marker\"></sup><i class=\"footnote\">༼སྣར་༽༼པེ་༽དྲག་པོ་ཡི་</i>ནི་སྤྱི་ལ་ཐོགས། །"
  },
  {
    "id": "AbLt3jLyqwQ8Y7Ch57ewO",
    "span": {
      "start": 4443,
      "end": 4611
    },
    "content": "མཁས་པ་གང་ཞིག་བག་མེད་པའི། །གནས་ནས་བྱོལ་ཏེ་འབྲོས་པ་དཔའ། །རི་དྭགས་རྒྱལ་པོ་མི་གཙང་བའི།<sup class=\"footnote-marker\"></sup><i class=\"footnote\">༼སྣར་༽༼པེ་༽མི་གཙང་བ།</i> །གནས་ནས་འཛུར་བ་<sup class=\"footnote-marker\"></sup><i class=\"footnote\">༼སྣར་༽༼པེ་༽བཟུང་བ་</i>ག་ལ་ལྟར།<sup class=\"footnote-marker\"></sup><i class=\"footnote\">༼སྣར་༽༼པེ་༽སྔར།</i> །ལེགས་ཉེས་དོན་ཆེན་མི་སེམས་པར། །མུན་སྤྲུལ་བརྟུལ་བ་དཔའ་མ་ཡིན། །"
  },
  {
    "id": "Zdsp9LH2IzhlY4K78uRl7",
    "span": {
      "start": 4611,
      "end": 4666
    },
    "content": "དོན་མེད་དཔག་ཚད་བརྒྱ་ཡོད་པའི། །གཡང་སར་མཆོང་བ་<sup class=\"footnote-marker\"></sup><i class=\"footnote\">༼སྣར་༽༼པེ་༽འཕྱོང་བ་</i>ཅི་ཆ་ཡོད། །"
  },
  {
    "id": "xsbPzabuUNXIrfJL9DJKw",
    "span": {
      "start": 4666,
      "end": 4722
    },
    "content": "ཡོན་ཏན་ལྡན་ཡང་ཐམས་ཅད་དུ། །གྲགས་ཆེན་ཐོབ་པར་འགྱུར་མ་ཡིན། །"
  },
  {
    "id": "0WHiPrHZh3R3wm7m9YmPn",
    "span": {
      "start": 4722,
      "end": 4782
    },
    "content": "ཟླ་བའི་འོད་ཟེར་བསིལ་བ་<sup class=\"footnote-marker\"></sup><i class=\"footnote\">༼སྣར་༽༼པེ་༽བསིལ་བའི་</i>རྣམས། །པདྨའི་རྫིང་དང་འཕྲོད་མི་འགྱུར། །"
  },
  {
    "id": "mNgDKiF1RkjHqkpgZrntT",
    "span": {
      "start": 4782,
      "end": 4843
    },
    "content": "མཇུག་ཏུ་སྐྱོར་འབྱིན་བྱེད་པ་ཡི། །སྙན་ཚིག་<sup class=\"footnote-marker\"></sup><i class=\"footnote\">༼སྣར་༽ཚིགས་</i>མཁས་པ་སུས་<sup class=\"footnote-marker\"></sup><i class=\"footnote\">༼སྣར་༽༼པེ་༽སུ་</i>མི་བསྔགས།<sup class=\"footnote-marker\"></sup><i class=\"footnote\">༼སྣར་༽སྔགས།</i> །"
  },
  {
    "id": "nXPYYT7DLzSRf7pZ2z9Ks",
    "span": {
      "start": 4843,
      "end": 4895
    },
    "content": "གང་གིས་ཁམས་འཁྲུག་<sup class=\"footnote-marker\"></sup><i class=\"footnote\">༼སྣར་༽༼པེ་༽འཁམས་འཁྲུགས་</i>འགྱུར་བ་ཡི། །ཁ་ཟས་ཞིམ་པོ་<sup class=\"footnote-marker\"></sup><i class=\"footnote\">༼སྣར་༽༼པེ་༽ཞིམ་ཡང་</i>དེ་སུ་ཟ། །"
  },
  {
    "id": "GT84iYbykvOkXM65SLZM2",
    "span": {
      "start": 4895,
      "end": 5011
    },
    "content": "མཁས་རྣམས་རྣ་བར་མི་སྙན་ཡང་། །ཕན་ཚིག་སྨན་བཞིན་བསྟེན་པར་གྱིས། །རེ་ཞིག་ཅིག་ན་དེ་དག་ཀྱང་། །ཡང་དག་བདུད་རྩི་ལྟ་བུར་འགྱུར། །"
  },
  {
    "id": "6S3A3CW76S0SfTbhn9pIg",
    "span": {
      "start": 5011,
      "end": 5101
    },
    "content": "རིགས་པའི་དོན་དང་མི་ལྡན་པའི། །གཞུང་ལུགས་གང་ཞིག་རྩོམ་བྱེད་པ། །དེ་ཡང་<sup class=\"footnote-marker\"></sup><i class=\"footnote\">༼སྣར་༽༼པེ་༽དེ་ཡི་</i>དགོས་པ་འགྲུབ་མི་འགྱུར། །"
  },
  {
    "id": "3VaDZHhW4BfTMSFNoZvGz",
    "span": {
      "start": 5101,
      "end": 5163
    },
    "content": "སྔགས་དང་བྲལ་བའི་སྦྱིན་སྲེག་<sup class=\"footnote-marker\"></sup><i class=\"footnote\">༼སྣར་༽བསྲེག་</i>བཞིན། སྐྱོན་དང་ཡོན་ཏན་འདི་གཉིས་ལ། །"
  },
  {
    "id": "ib6eO3Wzr4gpp2XzrZF11",
    "span": {
      "start": 5163,
      "end": 5274
    },
    "content": "གཅིག་ཏུ་མཁས་པར་བྱས་ནས་ནི། །དགོས་པ་རྩོམ་པར་<sup class=\"footnote-marker\"></sup><i class=\"footnote\">༼སྣར་༽༼པེ་༽བརྩོན་པར་</i>བྱེད་པ་གང་། །དེ་ལ་ཉེས་པ་རྒྱབ་ཀྱིས་ཕྱོགས། །སྙིང་ལ་ཁོང་<sup class=\"footnote-marker\"></sup><i class=\"footnote\">༼སྣར་༽༼པེ་༽ཁོན་</i>དུ་དམ་བཟུང་ནས། །"
  },
  {
    "id": "WilHMCnIEliila6pgCfC3",
    "span": {
      "start": 5274,
      "end": 5328
    },
    "content": "བཤེས་<sup class=\"footnote-marker\"></sup><i class=\"footnote\">༼སྣར་༽༼པེ་༽གཤེས་</i>པའི་ཚིག་ནི་སྟོན་བྱེད་པ། །དེ་དག་མཛེས་པ་མ་ཡིན་ཏེ། །"
  },
  {
    "id": "yjG9AOI6ZjYly6kClPdYI",
    "span": {
      "start": 5328,
      "end": 5389
    },
    "content": "སྲིན་བུས་ཟོས་པའི་སྡོང་རུལ་བཞིན། །གང་དག་ཚིག་ཏུ་སྙན་སྨྲ་ཞིང་། །"
  },
  {
    "id": "IrjAsICwjgOoePXO8j3fX",
    "span": {
      "start": 5389,
      "end": 5475
    },
    "content": "སྙིང་ལ་གཞན་ཞིག་འདོག་བྱེད་པ། །རི་དྭགས་གཟུགས་ཅན་སྟག་<sup class=\"footnote-marker\"></sup><i class=\"footnote\">༼སྣར་༽༼པེ་༽འཆང་རྟག་</i>ལྟ་བུར། །དེ་བས་ཡིད་བརྟན་<sup class=\"footnote-marker\"></sup><i class=\"footnote\">༼སྣར་༽༼པེ་༽དེ་དག་གཏན་</i>གནས་མ་ཡིན། །"
  },
  {
    "id": "JDdqFJRhpXJFvJzNLeTdF",
    "span": {
      "start": 5475,
      "end": 5618
    },
    "content": "གསོན་ཚེ་གྲགས་པ་དགའ་བའི་<sup class=\"footnote-marker\"></sup><i class=\"footnote\">༼སྣར་༽༼པེ་༽དག་པའི་</i>རྒྱུ། །འཇིག་རྟེན་ཕ་རོལ་ཕན་འགྱུར་<sup class=\"footnote-marker\"></sup><i class=\"footnote\">༼སྣར་༽ཕམ་གྱུར་༼པེ་༽ཕན་གྱུར་</i>བ། །དེ་གཉིས་གཅིག་ཀྱང་མེད་པ་ནི། །འཇིག་རྟེན་གཉིས་ན་ཅི་ཞིག་མི། །གར་སྐྱེས་སུ་ནི་ཟད་ཅེས་ཏེ། །"
  },
  {
    "id": "vS4bdZoQvtxKIjnFOv0hO",
    "span": {
      "start": 5618,
      "end": 5644
    },
    "content": "རང་གི་བརྩོན་པ་དོར་མི་བྱ། །"
  },
  {
    "id": "1iQ8i0LTmtOmNqay5pHo4",
    "span": {
      "start": 5644,
      "end": 5697
    },
    "content": "འབད་པ་མེད་པར་ཏིལ་དག་ལས། །ཏིལ་མར་ཐོབ་པར་འགྱུར་མ་ཡིན། །"
  },
  {
    "id": "9yCzvXk3To5hWfOOrCulT",
    "span": {
      "start": 5697,
      "end": 5724
    },
    "content": "ཀུན་ལ་གཉེན་<sup class=\"footnote-marker\"></sup><i class=\"footnote\">༼སྣར་༽༼པེ་༽མཉེས་</i>དེས་མི་བྱ་སྟེ། །"
  },
  {
    "id": "NuEeQ9MSSW236MZ8ktdhw",
    "span": {
      "start": 5724,
      "end": 5751
    },
    "content": "ཧ་ཅང་དེས་པ་<sup class=\"footnote-marker\"></sup><i class=\"footnote\">༼སྣར་༽༼པེ་༽དེས་པས་</i>གནོད་པར་འགྱུར། །"
  },
  {
    "id": "XYFa4ayNbevawYTMw7121",
    "span": {
      "start": 5751,
      "end": 5776
    },
    "content": "ཆུ་ཤིང་སྙིང་པོ་མེད་པ་ལ། །"
  },
  {
    "id": "FkKKpzKp0geUBjQD2CVmI",
    "span": {
      "start": 5776,
      "end": 5807
    },
    "content": "སུ་ཞིག་སྤྱོད་པར་<sup class=\"footnote-marker\"></sup><i class=\"footnote\">༼སྣར་༽༼པེ་༽བཅད་པར་</i>རྩོམ་མི་བྱེད། །"
  },
  {
    "id": "jsFwUkyY6LnT7TQm54fww",
    "span": {
      "start": 5807,
      "end": 5924
    },
    "content": "གང་ཞིག་གཏོང་ཕོད་བློ་ལྡན་དཔའ།<sup class=\"footnote-marker\"></sup><i class=\"footnote\">༼སྣར་༽༼པེ་༽བློ་ལྡན་པ།</i> །ཚིག་བདེན་གཙང་ལ་བྱས་པ་གཟོ།<sup class=\"footnote-marker\"></sup><i class=\"footnote\">༼སྣར་༽༼པེ་༽བཟོ།</i> །དེ་ལ་རྟག་ཏུ་དཔལ་གྲོགས་རྣམས། །གྲིབ་མ་བཞིན་དུ་རྗེས་སུ་འབྲང་། །"
  },
  {
    "id": "B4uPxssb7ExUzeUo7C66u",
    "span": {
      "start": 5924,
      "end": 6038
    },
    "content": "ནགས་ཀྱི་གླང་ཆེན་ཞགས་པ་ཡིས། །བཅིངས་ནས་དབང་དུ་བྱེད་པ་ཡང་། །ཐབས་མཁས་ཚུལ་ལ་གནས་པ་ཡི། །ཡོན་ཏན་རྣམས་ཀྱི་མཐུ་སྟོབས་ཡིན། །"
  },
  {
    "id": "ZUjJwm1xqzVSCcTlLdhDD",
    "span": {
      "start": 6038,
      "end": 6098
    },
    "content": "རྗེ་དཔོན་རང་དོན་ལྷུར་ལེན་པ། །གཡོག་འཁོར་རྟེན་པར་<sup class=\"footnote-marker\"></sup><i class=\"footnote\">༼སྣར་༽༼པེ་༽སྟེན་པར་</i>མི་བྱེད་དེ། །"
  },
  {
    "id": "s3Yv6rB0FtXsScIQvphzd",
    "span": {
      "start": 6098,
      "end": 6122
    },
    "content": "ཤ་ལ་བརྐམ་<sup class=\"footnote-marker\"></sup><i class=\"footnote\">༼སྣར་༽༼པེ་༽རྐམ་</i>པའི་སེང་གེ་ལ། །"
  },
  {
    "id": "LE1qKX8EsoBNWP1dhEZMN",
    "span": {
      "start": 6122,
      "end": 6203
    },
    "content": "ཝ་སྐྱ་རེ་ཐག་ཆད་པ་<sup class=\"footnote-marker\"></sup><i class=\"footnote\">༼སྣར་༽༼པེ་༽བཅད་པ་</i>བཞིན། །གང་ཞིག་ལེགས་བྱས་མི་ཚོར་བ། །དེ་ལ་གཡོག་འཁོར་རྟེན་<sup class=\"footnote-marker\"></sup><i class=\"footnote\">༼སྣར་༽བརྟེན་༼པེ་༽སྟེན་</i>མི་བྱེད། །"
  },
  {
    "id": "75Wg6S4WrGCa4Ghohyv3H",
    "span": {
      "start": 6203,
      "end": 6262
    },
    "content": "ཚ་སྒོ་<sup class=\"footnote-marker\"></sup><i class=\"footnote\">༼སྣར་༽༼པེ་༽རྒོད་</i>ཅན་ལ་ལེགས་རྨོས་<sup class=\"footnote-marker\"></sup><i class=\"footnote\">༼སྣར་༽༼པེ་༽སྨོས་</i>ཀྱང་། །ལོ་ཏོག་<sup class=\"footnote-marker\"></sup><i class=\"footnote\">༼སྣར་༽༼པེ་༽ལོ་ཐོག་</i>ཕུན་སུམ་ཚོགས་མི་འགྱུར། །"
  },
  {
    "id": "E4N085GDodf5cm9YTwtob",
    "span": {
      "start": 6262,
      "end": 6320
    },
    "content": "བདོག་པ་ཧ་ཅང་སྤེལ་བ་ཡང་། །མཇུག་ཏུ་རྒུད་པས་གདུངས་<sup class=\"footnote-marker\"></sup><i class=\"footnote\">༼སྣར་༽༼པེ་༽གདུང་</i>པར་འགྱུར། །"
  },
  {
    "id": "mshpOqzlPyiMSJcX5labS",
    "span": {
      "start": 6320,
      "end": 6432
    },
    "content": "ཚང་ཚིང་མང་དང་ལྡན་པ་ཡིས།<sup class=\"footnote-marker\"></sup><i class=\"footnote\">༼སྣར་༽༼པེ་༽ལྡན་པ་ཡི།</i> །ས་ཕྱོགས་<sup class=\"footnote-marker\"></sup><i class=\"footnote\">༼སྣར་༽ས་ཕྱོགས་ཀྱིས་</i>ཚིག་པར་འགྱུར་བ་བཞིན། །གང་ཞིག་སྐྱེ་དགུ་འཚོ་བྱེད་པ། །དེ་ནི་ལས་ཉིད་སྟོན་པར་བྱེད། །"
  },
  {
    "id": "38EujEVapQcnSbQW0kVb1",
    "span": {
      "start": 6432,
      "end": 6484
    },
    "content": "བྱིས་པ་གནས་ས་<sup class=\"footnote-marker\"></sup><i class=\"footnote\">༼སྣར་༽༼པེ་༽མིག་རྣམས་</i>མ་བྱེ་བར།<sup class=\"footnote-marker\"></sup><i class=\"footnote\">༼སྣར་༽༼པེ་༽བྱེ་བ།</i> །ནུ་ཞོ་འཐུང་བ་སུ་ཡིས་བསྟེན། །"
  },
  {
    "id": "FuO4GweCBCh2z4TCkaQGU",
    "span": {
      "start": 6484,
      "end": 6591
    },
    "content": "གང་ལ་ཞེ་འགྲས་<sup class=\"footnote-marker\"></sup><i class=\"footnote\">༼སྣར་༽འགྲེས་༼པེ་༽འདྲས་</i>ཡོད་པ་ཡི། །དགྲ་བོ་<sup class=\"footnote-marker\"></sup><i class=\"footnote\">༼སྣར་༽དགྲ་དགའོ་</i>དེ་དང་གཞར་མི་འགྲོགས། །ཟ་བས་<sup class=\"footnote-marker\"></sup><i class=\"footnote\">༼སྣར་༽༼པེ་༽ཟླ་བའི་</i>བག་ཙམ་བརྗོད་པ་ཡིས། །སྒྲ་གཅན་འཛིན་གྱིས་ཉི་མ་ཟིན། །"
  },
  {
    "id": "fa4PgFcSOqYY5KQCj1F0t",
    "span": {
      "start": 6591,
      "end": 6702
    },
    "content": "བྱ་བ་ཉམས་ཀྱིས་མི་ལྕོགས་པ། །གཞན་གྱིས་རྦད་<sup class=\"footnote-marker\"></sup><i class=\"footnote\">༼སྣར་༽༼པེ་༽སྦད་</i>ཀྱང་བྱར་མི་རུང་། །དགེའོ་དགེའོ་ཞེས་སྨྲས་པས།<sup class=\"footnote-marker\"></sup><i class=\"footnote\">༼སྣར་༽༼པེ་༽སྨྲས་པ།</i> །མེ་ཡི་ནང་དུ་སུ་ཞིག་མཆོང་། །"
  },
  {
    "id": "Ug1lFrwd1Tc79G9RrPzg0",
    "span": {
      "start": 6702,
      "end": 6760
    },
    "content": "ཅི་ནས་བདག་དམུས་མ་བྱུང་<sup class=\"footnote-marker\"></sup><i class=\"footnote\">༼སྣར་༽༼པེ་༽འབྱུང་</i>བའི། །ལས་ཀྱིས་<sup class=\"footnote-marker\"></sup><i class=\"footnote\">༼སྣར་༽༼པེ་༽ལས་ཀྱི་</i>སྦྱོར་བ་རྣམས་<sup class=\"footnote-marker\"></sup><i class=\"footnote\">༼སྣར་༽༼པེ་༽རྣམ་</i>བྱ་སྟེ། །"
  },
  {
    "id": "qqiB54NMeQcDV2DjPkpOF",
    "span": {
      "start": 6760,
      "end": 6843
    },
    "content": "གསང་བས་<sup class=\"footnote-marker\"></sup><i class=\"footnote\">༼སྣར་༽༼པེ་༽བསངས་པས་</i>འདི་ནི་སློབ་མ་<sup class=\"footnote-marker\"></sup><i class=\"footnote\">༼སྣར་༽༼པེ་༽སློབ་པ་</i>རྣམས། །བློན་པོ་<sup class=\"footnote-marker\"></sup><i class=\"footnote\">༼སྣར་༽༼པེ་༽བླུན་པོ་</i>ཉིད་དུ་འགྱུར་རམ་ཅི། །ཕོངས་པ་ལས་གང་བྱེད་པ་སྟེ།<sup class=\"footnote-marker\"></sup><i class=\"footnote\">༼སྣར་༽༼པེ་༽བྱེད་པ་དེ།</i> །"
  },
  {
    "id": "I8iCj9gAz9dW5PSrn9byX",
    "span": {
      "start": 6843,
      "end": 6900
    },
    "content": "རྣལ་མར་འདུག་པས་བྱར་མི་རུང་། །མཛེ་ཅན་མེར་ནི་འཇུག་ཅེས་ཏེ། །"
  },
  {
    "id": "Lrj2MAXwHdlIiUNqlf9BS",
    "span": {
      "start": 6900,
      "end": 7040
    },
    "content": "དེ་ཅི་གཞན་གྱི་སྨན་ཡིན་ནམ། །གང་གིས་འཇིག་རྟེན་འདི་དང་ནི། །གཞན་དུ་སྡུག་བསྔལ་མི་འགྱུར་བ། །འདི་འདྲ་བ་ཡི་ཚུལ་དེ་ནི། །ཤིན་ཏུ་ཡུན་རིང་དུས་སུ་སྤྱད།<sup class=\"footnote-marker\"></sup><i class=\"footnote\">༼སྣར་༽དབྱེད༼པེ་༽དཔྱད།</i> །"
  },
  {
    "id": "f1aprEewbSgsPW5Vx9ux1",
    "span": {
      "start": 7040,
      "end": 7095
    },
    "content": "གང་དག་རྒས་རབ་<sup class=\"footnote-marker\"></sup><i class=\"footnote\">༼སྣར་༽༼པེ་༽རྒན་རབས་</i>མི་བསྟེན་པ། །དེ་དག་གཙུག་ལག་མཁས་མི་འགྱུར། །"
  },
  {
    "id": "Bdu42VemCBMO7BYjaL2Bv",
    "span": {
      "start": 7095,
      "end": 7156
    },
    "content": "གཟུ་ལུམས་ཅན་གྱི་སྤྱོད་པ་རྣམས། །དགོས་པ་མྱུར་དུ་ཉམས་པར་འགྱུར། །"
  },
  {
    "id": "O6JiY2C9MFNjMXUPp5Ofj",
    "span": {
      "start": 7156,
      "end": 7208
    },
    "content": "ཧ་ཅང་སོག་<sup class=\"footnote-marker\"></sup><i class=\"footnote\">༼སྣར་༽༼པེ་༽ལོག་</i>ལ་ཞེན་པ་ཡི། །བདོག་པ་གཞན་གྱི་དོན་<sup class=\"footnote-marker\"></sup><i class=\"footnote\">༼སྣར་༽གྱི་ནོར་༼པེ་༽གྱིས་ནོར་</i>དུ་འགྱུར། །"
  },
  {
    "id": "Y4cRlQ9f4pj64wU0aPAjF",
    "span": {
      "start": 7208,
      "end": 7267
    },
    "content": "སྦྲང་མས་འབད་དེ་བསགས་པ་ཡི། །སྦྲང་རྩི་གཞན་དག་སྤྱོད་པར་སྣང་། །"
  },
  {
    "id": "GacdwWgLhPfcdj0ILI0mf",
    "span": {
      "start": 7267,
      "end": 7320
    },
    "content": "ངན་པ་རྣམས་དང་བཤེས་འདོད་པ།<sup class=\"footnote-marker\"></sup><i class=\"footnote\">༼སྣར་༽༼པེ་༽འདོད་པའི།</i> །ཕུང་བ་<sup class=\"footnote-marker\"></sup><i class=\"footnote\">༼སྣར་༽༼པེ་༽འཕུང་བ་</i>ཁོ་ནར་འགྱུར་བར་<sup class=\"footnote-marker\"></sup><i class=\"footnote\">༼པེ་༽འགྱུར་བ་</i>ཟད། །"
  },
  {
    "id": "pbHle9TMNh4b0IPYjqmAz",
    "span": {
      "start": 7320,
      "end": 7380
    },
    "content": "ཆུ་བོས་དྲུང་ནས་ཟོས་པ་ཡིས།<sup class=\"footnote-marker\"></sup><i class=\"footnote\">༼སྣར་༽༼པེ་༽ཟོས་པ་ཡི།</i> །ལྗོན་ཤིང་འགྲེང་ཡང་འགྱེལ་དང་འདྲ། །"
  },
  {
    "id": "AOIwLJmiZWtyberLjIlOd",
    "span": {
      "start": 7380,
      "end": 7436
    },
    "content": "ཕན་སྐྱབས་ཆེ་ལ་བརྟེན་<sup class=\"footnote-marker\"></sup><i class=\"footnote\">༼པེ་༽རྟེན་</i>ན་ནི། །ཆུང་ཡང་བཙན་པོ་ཉིད་དུ་འགྱུར། །"
  },
  {
    "id": "oMXx9XXPoHZt0u65zOdKd",
    "span": {
      "start": 7436,
      "end": 7463
    },
    "content": "རི་རབ་བཙན་<sup class=\"footnote-marker\"></sup><i class=\"footnote\">༼སྣར་༽༼པེ་༽བརྩན་</i>ལ་བརྟེན་པའི་བྱ། །"
  },
  {
    "id": "GQ8Puhrxm8UdrWbc8jQoR",
    "span": {
      "start": 7463,
      "end": 7497
    },
    "content": "གསེར་གྱི་མདོག་ཏུ་འགྱུར་ཞེས་གྲགས། །"
  },
  {
    "id": "PVRwV3TLIDiFHp4zxSnMA",
    "span": {
      "start": 7497,
      "end": 7525
    },
    "content": "ཁང་<sup class=\"footnote-marker\"></sup><i class=\"footnote\">༼སྣར་༽༼པེ་༽གྲག །འཁོར་</i>བཟང་ཟོ་མདོག་གྱ་གྱུ་<sup class=\"footnote-marker\"></sup><i class=\"footnote\">༼སྣར་༽༼པེ་༽སྒྱུ་</i>མེད། །"
  },
  {
    "id": "xvUFBzpHRaQpZLK5HAlap",
    "span": {
      "start": 7525,
      "end": 7606
    },
    "content": "ཀླན་ཀ་མི་ཚོལ་འཇར་<sup class=\"footnote-marker\"></sup><i class=\"footnote\">༼སྣར་༽༼པེ་༽འཚལ་གཞན་</i>ལ་ཕན། །སྒྲུབ་པའི་<sup class=\"footnote-marker\"></sup><i class=\"footnote\">༼སྣར་༽༼པེ་༽བསྒྲུབ་པའི་</i>འབྲས་བུ་ཡོད་པ་ཡི། །གྲོགས་པོ་རྣམས་ལ་ལྷ་ཡང་དགའ། །"
  },
  {
    "id": "wD3AY4eIhvUxfXQVdaxmy",
    "span": {
      "start": 7606,
      "end": 7635
    },
    "content": "མང་པོ་རྣམས་ནི་འཇིང་དྲིལ་ནས། །"
  },
  {
    "id": "7fyUXSBrE8Br1qUmDLDjc",
    "span": {
      "start": 7635,
      "end": 7698
    },
    "content": "ལོངས་སྤྱོད་ཕྱིར་ནི་དཔུང་འཆང་བ། །ཆགས་པའི་དབང་གིས་ཕུང་<sup class=\"footnote-marker\"></sup><i class=\"footnote\">༼སྣར་༽༼པེ་༽འཕུང་</i>འགྱུར་ཏེ། །"
  },
  {
    "id": "4eUw0yWG732zqRQNoyDyC",
    "span": {
      "start": 7698,
      "end": 7727
    },
    "content": "ནས་དང་བྲལ་བའི་སྲིན་བཞིན་ནོ། །"
  },
  {
    "id": "reSW0XaKwGpqKDduhYJC9",
    "span": {
      "start": 7727,
      "end": 7786
    },
    "content": "དོན་རྣམས་ཀུན་ལ་མི་གསལ་བའི། །ངན་པ་རྣམས་ནི་འཛིངས་བསྡོངས་<sup class=\"footnote-marker\"></sup><i class=\"footnote\">༼སྣར་༽༼པེ་༽སྟངས་</i>ནས། །"
  },
  {
    "id": "eH1TChAQtjoZJjF382yTN",
    "span": {
      "start": 7786,
      "end": 7816
    },
    "content": "གོ་འཕང་ཐོབ་ཀྱང་རླག་<sup class=\"footnote-marker\"></sup><i class=\"footnote\">༼སྣར་༽༼པེ་༽བརླག་</i>འགྱུར་ཏེ། །"
  },
  {
    "id": "vWdodYU0WWcQ0chkvmTDI",
    "span": {
      "start": 7816,
      "end": 7950
    },
    "content": "སྲིན་བུར་བའི་ཁར་ཕྱིན་བཞིན། །ཡུལ་ངན་བཤེས་ནི་ངན་པ་དང་། །ཆུང་མ་ངན་དང་འཁོར་ངན་དང་། །རྒྱལ་པོ་སྐྱེ་བོ་ངན་སྤོང་བ། །དེ་དག་རྟག་ཏུ་བདེ་བ་འཐོབ། །"
  },
  {
    "id": "088t60Xvz7j9OQ6YTPp2U",
    "span": {
      "start": 7950,
      "end": 8014
    },
    "content": "སྐྱེས་བུ་མཁས་པ་གཅིག་རྐྱ་ཡང་།<sup class=\"footnote-marker\"></sup><i class=\"footnote\">༼སྣར་༽༼པེ་༽གིས་ཀྱང་།</i> །འདོད་པའི་དོན་མཆོག་གྲུབ་པར་<sup class=\"footnote-marker\"></sup><i class=\"footnote\">༼སྣར་༽༼པེ་༽འགྲུབ་པར་</i>འགྱུར། །"
  },
  {
    "id": "WoYDNPbEUst5xYD6zrGcd",
    "span": {
      "start": 8014,
      "end": 8184
    },
    "content": "རི་དྭགས་རྒྱལ་པོ་གཅིག་པུ་ཡིས། །གླང་ཆེན་དྲེགས་ཁྱུའི་ཀླད་པ་འགེམས། །མང་པོ་ཚོགས་པར་<sup class=\"footnote-marker\"></sup><i class=\"footnote\">༼སྣར་༽༼པེ་༽འཚོགས་པར་</i>གྱུར་པ་ཡི། །ནང་ན་འདུག་ན་གཞན་དག་གིས། །དེ་འདིར་ཟད་ཅེས་མི་རྩི་བ། །སྐྱེས་བུ་ཐ་ཤལ་ཡིན་སྙམ་བྱེད། །"
  },
  {
    "id": "9MPaPXeSifL8xYqdTlX4n",
    "span": {
      "start": 8184,
      "end": 8243
    },
    "content": "རང་དོན་བསྒྲུབ་པར་འདོད་པ་ཡིས། །རྟག་ཏུ་སྐྱབས་ཆེན་བཙལ་བར་<sup class=\"footnote-marker\"></sup><i class=\"footnote\">༼སྣར་༽༼པེ་༽བརྩལ་བར་</i>བྱ། །"
  },
  {
    "id": "zgHCZjHiHYrKgFPL4LUQz",
    "span": {
      "start": 8243,
      "end": 8270
    },
    "content": "གང་དག་<sup class=\"footnote-marker\"></sup><i class=\"footnote\">༼སྣར་༽༼པེ་༽གང་གཱ་</i>རྒྱ་མཚོ་ཆེར་ཕྱིན་ན། །"
  },
  {
    "id": "GxNK2BIzDe73fQZszErVU",
    "span": {
      "start": 8270,
      "end": 8297
    },
    "content": "རང་གི་མིང་ཡང་མི་གླེང་ངོ་། །"
  },
  {
    "id": "y2tkgR8EVYlVMVJqzZBOw",
    "span": {
      "start": 8297,
      "end": 8526
    },
    "content": "རང་བཞིན་ངན་པའི་སྐྱེ་བོ་དང་། །ཤིན་ཏུ་མཛའ་བོར་<sup class=\"footnote-marker\"></sup><i class=\"footnote\">༼སྣར་༽༼པེ་༽མཛའ་བོ་</i>བྱས་ཀྱང་ནི། །མར་མེའི་མེ་ལྕེ་ཚ་བ་བཞིན། །ཉིད་ཀྱི་རང་བཞིན་མི་འདོར་རོ། །ཁོན་ཆེན་ཞགས་པས་ཕན་ཚུན་དུ། །གླགས་པའི་<sup class=\"footnote-marker\"></sup><i class=\"footnote\">༼སྣར་༽༼པེ་༽ལྟའི་</i>སེམས་དང་ལྡན་པ་རྣམས། །འཆི་འཕོ་སྐྱེས་<sup class=\"footnote-marker\"></sup><i class=\"footnote\">༼སྣར་༽༼པེ་༽སྐྱེ་</i>ནའང་དེ་དག་ལ། །ཁོན་ཆེན་དེ་བཞིན་རྗེས་སུ་འབྲང་། །"
  },
  {
    "id": "ykU4vvp8h0fWc66nkDl1S",
    "span": {
      "start": 8526,
      "end": 8739
    },
    "content": "དཔེར་ན་སྦྲུལ་དང་ནེའུ་ལེ་དང་། །བྱ་རོག་འུག་པ་མ་ཧེ་རྟ། །ཚེ་རབས་གཞན་ལ་བསྒྲུབས་པ་གང་། །དེ་ཅི་འདི་ལ་མི་སྣང་ངམ། །ཁྲོ་བ་ལ་ནི་བརྟེན་རྣམས་ཀྱིས། །རང་གི་དོན་ཡང་མི་རིགས་པས། །མཁས་པས་རྣམ་པར་མ་བརྟགས་པར། །ཁྲོ་བའི་ཡུས་<sup class=\"footnote-marker\"></sup><i class=\"footnote\">༼སྣར་༽ཁྲོ་བའི་ཕུས་༼པེ་༽ཁྲོ་བོའི་ལུས་</i>སུ་མི་བྱའོ། །"
  },
  {
    "id": "hHxkKhunltLMe5m1cEhPv",
    "span": {
      "start": 8739,
      "end": 8957
    },
    "content": "གང་ལ་བཟོད་པའི་རང་བཞིན་ཆུ། །ཁྲོ་བའི་<sup class=\"footnote-marker\"></sup><i class=\"footnote\">༼པེ་༽ཁྲོ་བོའི་</i>མེ་ནི་ཞི་བྱེད་པ། །གདུལ་བའི་<sup class=\"footnote-marker\"></sup><i class=\"footnote\">༼སྣར་༽༼པེ་༽གདུང་བའི་</i>ཐབས་ཀྱི་མཆོག་ཡོད་<sup class=\"footnote-marker\"></sup><i class=\"footnote\">༼སྣར་༽༼པེ་༽ཡངས་</i>པ། །དེ་ལ་དགྲ་རྣམས་ག་ལ་སྡང་། །གཡུང་དྲུང་ཆོས་ཀྱི་གོ་འཕང་མཆོག །ལེགས་པའི་གཞི་ལ་མ་འབད་ན། །མཐོང་དང་མ་མཐོང་ཕུན་སུམ་ཚོགས། །ཆུ་ཡི་ཆུ་བུར་<sup class=\"footnote-marker\"></sup><i class=\"footnote\">༼སྣར་༽ཆུ་བུམ་</i>བཞིན་དུ་གཡོ"
  },
  {
    "id": "KiA1z7bUufviq0mcJFOz7",
    "span": {
      "start": 8957,
      "end": 9012
    },
    "content": "། །སྙིང་ལ་ཡོད་པའི་གསང་ཚིག་རྣམས། །ངན་པ་རྣམས་ལ་སྤེལ་མི་བྱ"
  },
  {
    "id": "fvMQEgO9Hy530GAN0Kxpn",
    "span": {
      "start": 9012,
      "end": 9183
    },
    "content": "། །བྲང་འགྲོ་གདུག་པ་ཁྲོས་པ་བཞིན། །དེ་ལ་དེ་ཡིས་གནོད་འགྱུར་སྲིད། །བློ་ལྡན་གང་ཞིག་རྩོམ་པ་ཀུན། །ཆོས་གཙོར་བྱེད་པའི་དཔལ་ལྡན་པ། །<sup class=\"footnote-marker\"></sup><i class=\"footnote\">༼སྣར་༽༼པེ་༽དཔལ་ལྡན་པའོ།། །།</i>དེ་ལ་འདི་དང་གཞན་དུ་ཡང་། །བདེ་བར་འགྱུར་བ་<sup class=\"footnote-marker\"></sup><i class=\"footnote\">༼སྣར་༽༼པེ་༽འགྱུར་བར་</i>ཐེ་ཚོམ་མེད"
  },
  {
    "id": "LrcyJJSGPtNWAEi98EqIq",
    "span": {
      "start": 9183,
      "end": 9207
    },
    "content": "། །ཐབས་མཁས་ཆོ་གར་ལྡན་པ་ལ"
  },
  {
    "id": "CbXOV0QL4SfYchWOT8Xso",
    "span": {
      "start": 9207,
      "end": 9239
    },
    "content": "། །དགྲ་རྣམས་ཀྱིས་ནི་རྫི་མི་འགྱུར"
  },
  {
    "id": "EfVlRGwmZYwaudSrd0a8X",
    "span": {
      "start": 9239,
      "end": 9264
    },
    "content": "། །ཆོ་ག་རབ་ཏུ་སྦྱར་ལེགས་ན"
  },
  {
    "id": "CENLbqoZSDnKyDOueUTYo",
    "span": {
      "start": 9264,
      "end": 9296
    },
    "content": "། །དུག་ཀྱང་བདུད་རྩི་ཉིད་དུ་འགྱུར"
  },
  {
    "id": "JN0dnbJYRvPa85SZ2wVKI",
    "span": {
      "start": 9296,
      "end": 9354
    },
    "content": "། །དགྲ་བཅོམ་<sup class=\"footnote-marker\"></sup><i class=\"footnote\">༼སྣར་༽དྲག་བརྩོན་༼པེ་༽ངག་བརྩོན་</i>ཕྱོགས་དང་བྲལ་བ་ཡིས། །སེམས་ཀྱི་གནོད་པ་ག་ལ་སྤོང་"
  },
  {
    "id": "QHg7QcGSHwae8VpgdbHOU",
    "span": {
      "start": 9354,
      "end": 9411
    },
    "content": "།<sup class=\"footnote-marker\"></sup><i class=\"footnote\">༼སྣར་༽༼པེ་༽སྤོངས།</i> །མཚོན་ཆག་གཡུལ་ངོར་<sup class=\"footnote-marker\"></sup><i class=\"footnote\">༼སྣར་༽༼པེ་༽གཡུལ་ངོ་</i>ཆེར་ཞུགས་པ། །གདོན་མི་ཟ་བར་ཕམ་པར་འགྱུར"
  },
  {
    "id": "kIzBxSonrS1a2r32iWoyv",
    "span": {
      "start": 9411,
      "end": 9472
    },
    "content": "། །གྲོགས་མི་བདོག་པ་འགས་ཀྱང་ནི། །དགྲ་དཔུང་གཞོམ་པར་<sup class=\"footnote-marker\"></sup><i class=\"footnote\">༼སྣར་༽༼པེ་༽གཞོམ་པ་</i>དཀའ་བར་འགྱུར"
  },
  {
    "id": "plKOwwwiw7MCmTv170AQV",
    "span": {
      "start": 9472,
      "end": 9528
    },
    "content": "། །ཚང་ཚིང་ཉུང་ཟད་བསྲེགས་པ་<sup class=\"footnote-marker\"></sup><i class=\"footnote\">༼སྣར་༽༼པེ་༽བསྲེག་པ་</i>ཡི། །མེ་ཡང་རླུང་ལ་ལྟོས་<sup class=\"footnote-marker\"></sup><i class=\"footnote\">༼སྣར་༽༼པེ་༽བལྟོས་</i>དགོས་སོ"
  },
  {
    "id": "WgkmUzpp8KF8It7dqmp1X",
    "span": {
      "start": 9528,
      "end": 9585
    },
    "content": "། །བདག་དང་<sup class=\"footnote-marker\"></sup><i class=\"footnote\">༼སྣར་༽ལ་</i>གཞན་ལ་མི་ཕན་པའི། །ཕྱུག་པོ་བཀྲེན་<sup class=\"footnote-marker\"></sup><i class=\"footnote\">༼སྣར་༽བཀྲན་</i>དང་ཅིས་<sup class=\"footnote-marker\"></sup><i class=\"footnote\">༼སྣར་༽༼པེ་༽ཅི་</i>མི་མཚུངས"
  },
  {
    "id": "aaYFYn0ZARD0lvE6yotzS",
    "span": {
      "start": 9585,
      "end": 9871
    },
    "content": "། །བུད་ཤིང་རྣམས་དང་ཕྲད་པའི་མེ། །བུད་ཤིང་བསྲེགས་<sup class=\"footnote-marker\"></sup><i class=\"footnote\">༼སྣར་༽༼པེ་༽སྲེགས་</i>ནས་ཤི་བ་བཞིན། །གཞན་གྱིས་བཟུང་བའི་བུད་མེད་དག །རུམ་དུ་བཅུག་སྟེ་ཉལ་བ་ནི། །ལྕགས་ཀྱོ་<sup class=\"footnote-marker\"></sup><i class=\"footnote\">༼སྣར་༽༼པེ་༽ལྕགས་ཀྱུ་</i>མེད་པར་གླང་པོ་ཆེ། །མྱོས་པའི་རྒྱབ་ཏུ་ཞོན་པས་ཐུ། །གང་ཞིག་རྟག་ཏུ་སྨད་འཚོང་མའི། །བུད་མེད་རྣམས་ལ་གླ་<sup class=\"footnote-marker\"></sup><i class=\"footnote\">༼སྣར་༽༼པེ་༽བལ་</i>འཇལ་བ། །སྟོན་ཀའི་ཆུ་བོའི་རྩ་ལག་བཞིན། །དེ་ཡི་ཕུན་སུམ་ཚོགས་པ་འགྲིབ"
  },
  {
    "id": "oB3ClLYL68AVKqUnZmQTU",
    "span": {
      "start": 9871,
      "end": 9927
    },
    "content": "། །བློ་ལྡན་སྤྱོད་ལམ་ཞི་བ་ཡི།<sup class=\"footnote-marker\"></sup><i class=\"footnote\">༼སྣར་༽༼པེ་༽ཞི་བ་ཡིས།</i> །ལུས་ཀྱི་ཕན་པ་འགྲུབ་པར་བྱེད"
  },
  {
    "id": "gj0rKqYpkjeQ6OBXcxNhz",
    "span": {
      "start": 9927,
      "end": 9987
    },
    "content": "། །ཆུ་སྐྱར་སྤྱོད་ལམ་ཞི་བ་ཡིས། །སྤྱོད་པས་ཉ་རྣམས་འབྱིན་པར་བྱེད"
  },
  {
    "id": "sCV9GcrPg0BaftIuLaT0w",
    "span": {
      "start": 9987,
      "end": 10113
    },
    "content": "། །བདོག་པ་རིགས་པས་ཉེར་བསྒྲུབས་ཤིང་། །འཇིག་རྟེན་ཀུན་ལ་ཕན་འདོགས་གང་། །དེ་ནི་འཇིག་རྟེན་ཐམས་ཅད་ཀྱིས། །སྤྱི་ལ་མེ་ཏོག་ཕྲེང་<sup class=\"footnote-marker\"></sup><i class=\"footnote\">༼པེ་༽འཕྲེང་</i>བཞིན་བཀུར"
  },
  {
    "id": "bbKZC64jObfVP7Q5fdoF6",
    "span": {
      "start": 10113,
      "end": 10227
    },
    "content": "། །འཇིག་རྟེན་འདི་<sup class=\"footnote-marker\"></sup><i class=\"footnote\">༼སྣར་༽༼པེ་༽འདིར་</i>ན་མཁས་པ་གང་། །དགྲ་རྣམས་སྙིང་ནར་འཇུག་འདོད་པ། །ངེས་ཀྱང་བདག་ཉིད་རྟག་པར་ནི། །ཡོན་ཏན་རྣམས་དང་ལྡན་པར་བྱ"
  },
  {
    "id": "hDXYzg5bNZxPfg7Opi2a4",
    "span": {
      "start": 10227,
      "end": 10339
    },
    "content": "། །གང་ཞིག་གཞན་དག་<sup class=\"footnote-marker\"></sup><i class=\"footnote\">༼སྣར་༽༼པེ་༽གང་དག་</i>བརླག་བྱ་ཞེས། །ཁྲོས་པའི་མེ་ཡིས་རང་རྒྱུད་སྲེག །<sup class=\"footnote-marker\"></sup><i class=\"footnote\">༼སྣར་༽༼པེ་༽བསྲེག། །</i>ཡོན་ཏན་ལྷུར་ལེན་མི་བྱེད་པ། །དེ་དག་ནམ་ནམ་ཞར་ཞར་ཕུང་"
  },
  {
    "id": "sAYS46NiBrgCodHhhNotj",
    "span": {
      "start": 10339,
      "end": 10363
    },
    "content": "།<sup class=\"footnote-marker\"></sup><i class=\"footnote\">༼སྣར་༽༼པེ་༽འཕུང་།</i> །གང་ལ་རང་གི་ཤེས་རབ་མེད"
  },
  {
    "id": "dSMqsY0bPcqmkuatFf8UI",
    "span": {
      "start": 10363,
      "end": 10391
    },
    "content": "། །དེ་ལ་བསྟན་བཅོས་ཅི་བྱར་ཡོད"
  },
  {
    "id": "bky0unAzqL50Ud5RDt1kM",
    "span": {
      "start": 10391,
      "end": 10416
    },
    "content": "། །མིག་གཉིས་དང་ནི་བྲལ་བ་ལ"
  },
  {
    "id": "9SdXvKUEBi814Q1YDEnr2",
    "span": {
      "start": 10416,
      "end": 10442
    },
    "content": "། །མེ་ལོང་གིས་ནི་ཅི་ཞིག་བྱ"
  },
  {
    "id": "ytwcyXnPlhoZsrhsubikj",
    "span": {
      "start": 10442,
      "end": 10495
    },
    "content": "། །སྦྲུལ་ལ་འོ་མ་བླུད་པ་ནི། །དུག་འཕེལ་འགྱུར་བ་ཁོ་ནར་ཟད"
  },
  {
    "id": "b9eqakLdpFniDiKpYY6ba",
    "span": {
      "start": 10495,
      "end": 10548
    },
    "content": "། །ངན་པ་རྣམས་ལ་གདམས་པ་ཡང་། །ཚིག་པ་ཟ་འགྱུར་ཞི་མི་འགྱུར"
  },
  {
    "id": "vqSqo9RZekYWBwgO2vpxa",
    "span": {
      "start": 10548,
      "end": 10609
    },
    "content": "། །ཡོན་ཏན་མཆོག་ལྡན་མི་རྣམས་ནི། །སྙིང་དང་ཡིད་ཀྱང་འདྲེན་པར་བྱེད"
  },
  {
    "id": "DNn5B0wikMxC6DEbLtvDW",
    "span": {
      "start": 10609,
      "end": 10727
    },
    "content": "། །མཁས་པ་ཡོན་ཏན་ལྕགས་ཀྱོ་<sup class=\"footnote-marker\"></sup><i class=\"footnote\">༼སྣར་༽༼པེ་༽ལྕགས་ཀྱུ་</i>ཡིས། །ལམ་ལོག་གླང་ཆེན་དྲངས་ཏེ་<sup class=\"footnote-marker\"></sup><i class=\"footnote\">༼སྣར་༽༼པེ་༽དྲང་དེ་</i>བཀོལ། །འཇིག་རྟེན་ཀུན་གྱི་དཔལ་འདི་ནི། །ཡིད་ཀྱིས་ལག་ཏུ་འོངས་དང་འདྲ"
  },
  {
    "id": "1eBzVNa493tclEXVAWDi3",
    "span": {
      "start": 10727,
      "end": 10786
    },
    "content": "། །དཔའ་བོ་ཚམ་ཚོམ་<sup class=\"footnote-marker\"></sup><i class=\"footnote\">༼སྣར་༽དཔའོ་ཙམ་ཙམ་༼པེ་༽དཔའོ་ཅིམ་ཅམ་</i>མེད་རྩོམ་<sup class=\"footnote-marker\"></sup><i class=\"footnote\">༼པེ་༽བརྩོམ་</i>པ། །མཐུ་སྟོབས་ཅན་གྱི་དབང་དུ་འགྱུར"
  },
  {
    "id": "glh95ZvwQjkQKQ77pUEB1",
    "span": {
      "start": 10786,
      "end": 10841
    },
    "content": "། །དཔལ་གྱི་འགྲོ་བ་བཟང་མོ་འདི། །འདི་དང་<sup class=\"footnote-marker\"></sup><i class=\"footnote\">༼སྣར་༽༼པེ་༽ན་</i>རང་དབང་མེད་པར་འདུ"
  },
  {
    "id": "B2mpiLWGdvJf0XCW2Cm97",
    "span": {
      "start": 10841,
      "end": 10903
    },
    "content": "ག །མཐུ་རྩལ་ལྡན་པའི་སྐྱེས་མཆོག་གིས། །ལག་ནས་དྲངས་པ་བཞིན་དུ་སྤྱོད"
  },
  {
    "id": "cioGZ3Pvh6e1AXj6WOa2R",
    "span": {
      "start": 10903,
      "end": 10930
    },
    "content": "། །གང་ཞིག་འབྱུང་པོ་ཐམས་ཅད་ལ"
  },
  {
    "id": "nvZpIgJQ6KKc2WpFaH06z",
    "span": {
      "start": 10930,
      "end": 11012
    },
    "content": "། །རྟག་ཏུ་བདག་དང་འདྲར་བྱེད་པ། །མཛའ་བཤེས་འཕེལ་བ་འདི་ལ་ནི། །ཕུན་སུམ་ཚོགས་པ་འཚེ་བ་མེད"
  },
  {
    "id": "eHm5UnaI1GE8t68ugay1O",
    "span": {
      "start": 11012,
      "end": 11073
    },
    "content": "། །བཙན་<sup class=\"footnote-marker\"></sup><i class=\"footnote\">༼སྣར་༽༼པེ་༽བརྩན་</i>ལ་མི་འགྱུར་ཐབས་མཁས་ཤིང་། །སྐྱེ་དགུ་རྣམས་ཀྱི་གདུང་བ་སེལ"
  },
  {
    "id": "g6zY7mzuejSU0o1ekiOXX",
    "span": {
      "start": 11073,
      "end": 11131
    },
    "content": "། །ཀུན་ལ་སྙིང་བརྩེར་བཅས་པ་ཡི། །མི་དབང་རྣམས་ནི་སྤྲིན་དང་འདྲ"
  },
  {
    "id": "Sr0C4Laz8SBM9Pr1znpsB",
    "span": {
      "start": 11131,
      "end": 11186
    },
    "content": "། །གནམ་ལ་སྤྲིན་ཆེན་དལ་སྙོམས་པ། །ས་ལ་ལོ་ཏོག་ཀུན་གྱི་གསོས"
  },
  {
    "id": "femPuR6Hys0NUQ2qmglo9",
    "span": {
      "start": 11186,
      "end": 11247
    },
    "content": "།<sup class=\"footnote-marker\"></sup><i class=\"footnote\">༼སྣར་༽༼པེ་༽གྱིས་གསོ།</i> །བཟོད་ཆེན་གྲིབ་མར་ལྡན་པ་ཡི། །ལྗོན་ཤིང་སྐྱེ་དགུའི་གདུང་བ་སེལ"
  },
  {
    "id": "qD5QC56YO8uL3XhSk8cF6",
    "span": {
      "start": 11247,
      "end": 11276
    },
    "content": "། །མི་ཡི་ཆོས་ལུགས་ལེགས་སྤྱད་ན"
  },
  {
    "id": "6Gjx4CNHlGXQ8F1P1T2Is",
    "span": {
      "start": 11276,
      "end": 11353
    },
    "content": "། །ལྷ་ཡུལ་བགྲོད་པ་ཐག་མི་རིང་། །ལྷ་དང་མི་ཡི་ཐེམ་སྐས་ལས། །འཛེགས་ན་<sup class=\"footnote-marker\"></sup><i class=\"footnote\">༼སྣར་༽༼པེ་༽འཛེགས་ནས་</i>ཐར་པ་<sup class=\"footnote-marker\"></sup><i class=\"footnote\">༼སྣར་༽༼པེ་༽པའང་</i>གམ་ན་འདུ"
  },
  {
    "id": "e7OXuskrZXPgjkW1TFEbT",
    "span": {
      "start": 11353,
      "end": 11472
    },
    "content": "ག །དོན་གྱི་བསྟན་བཅོས་ལུགས་ཆེན་པོ།<sup class=\"footnote-marker\"></sup><i class=\"footnote\">༼སྣར་༽༼པེ་༽ལུགས་པོ་ཆེ།</i> །དོན་མང་ཕྲེང་བ་<sup class=\"footnote-marker\"></sup><i class=\"footnote\">༼པེ་༽འཕྲེང་བ་</i>བརྒྱུས་པ་ལས། །གཅེས་པའི་སྙིང་པོ་མདོར་བསྡུས་པ། །ཤེས་རབ་བརྒྱ་པ་འདི་ཡིན་ནོ"
  },
  {
    "id": "lzpfslU2obu7usJfPU4pk",
    "span": {
      "start": 11472,
      "end": 11590
    },
    "content": "། །གང་ཞིག་གཞན་དྲིང་མི་འཇོག་པར། །ཤེས་རབ་རྩལ་གྱིས་འཚོ་འདོད་པ།<sup class=\"footnote-marker\"></sup><i class=\"footnote\">༼སྣར་༽༼པེ་༽འདོད་པས།</i> །དེ་ཡིས་<sup class=\"footnote-marker\"></sup><i class=\"footnote\">༼པེ་༽དེ་ཡི་</i>ཕྱོགས་འདི་བརྟག་བྱས་པས།<sup class=\"footnote-marker\"></sup><i class=\"footnote\">༼སྣར་༽༼པེ་༽བྱ་སྟེ།</i> །རང་གཞན་དོན་དུ་སྤྱད་པ་སྤྱོད"
  },
  {
    "id": "Jbd6kmZFvDR4J2UebondG",
    "span": {
      "start": 11590,
      "end": 11864
    },
    "content": "། །བྱང་ཆུབ་སེམས་དཔའི་ས་དང་པོ་རབ་ཏུ་དགའ་བ་བརྙེས་<sup class=\"footnote-marker\"></sup><i class=\"footnote\">༼སྣར་༽༼པེ་༽མཉེས་</i>ཤིང་། ཆོས་ཀྱི་དབྱིངས་ཀུན་དུ་འགྲོ་བའི་དོན་རྟོགས་པ། དེ་བཞིན་གཤེགས་པ་ཡེ་ཤེས་འབྱུང་གནས་འོད་ཅེས་བྱ་བར་<sup class=\"footnote-marker\"></sup><i class=\"footnote\">༼སྣར་༽བྱ་བར་འགྱུར་བར་༼པེ་༽བྱ་བར་འགྱུར་བ་</i>ལུང་བསྟན་པ། སངས་རྒྱས་གཉིས་པར་གྲགས་པ། སློབ་དཔོན་འཕགས་པ་ཀླུ་སྒྲུབ་<sup class=\"footnote-marker\"></sup><i class=\"footnote\">༼སྣར་༽སྒྲུབས་</i>ཀྱིས་མཛད་པ་ཤེས་རབ་བརྒྱ་པ་ཞེས་བྱ་བའི་རབ་ཏུ་བྱེད་པ་བརྒྱ་པ་རྫོགས་སོ།།"
  },
  {
    "id": "hvmvyrJ91eQiMXrHwZRn8",
    "span": {
      "start": 11864,
      "end": 11974
    },
    "content": " །།རྒྱ་གར་གྱི་མཁན་པོ་སརྦ་<sup class=\"footnote-marker\"></sup><i class=\"footnote\">༼སྣར་༽བྲརྦ་༼པེ་༽བརྦ་</i>ཛྙཱ་དེ་བ་དང་། ཞུ་ཆེན་གྱི་ལོ་ཙཱ་བ་བན་དེ་<sup class=\"footnote-marker\"></sup><i class=\"footnote\">༼སྣར་༽༼པེ་༽ལོཙྪ་བ་དགེ་སློང་</i>དཔལ་བརྩེགས་ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་པའོ"
  }
]